<html>

<head>
<meta http-equiv="Content-Type" content="text/html; charset=UTF-8">
<title>Benvenuti su NIRVANAMANIA</title>
<style type="text/css">
  body { 
    scrollbar-face-color: #333333;
    scrollbar-shadow-color: #000000;
    scrollbar-highlight-color: #666666;
    scrollbar-track-color: #111111;
    scrollbar-arrow-color: #FFFFFF;
  }
  .dropcap { font-family: Garamond, serif; font-size: 72pt; color: white; float: left; line-height: 60pt; padding-right: 5px; }
</style>
</head>

<body bgcolor="black" text="white" link="red" vlink="gray" alink="yellow" background="sfondo1.JPG">
<p align="center"><img src="foton2.jpg" width="369" height="285" border="2" style="border-color: white;"></p>

<table width="90%" align="center" border="0">
  <tr>
    <td>
      <p align="justify">
        <span class="dropcap">N</span><font face="Garamond" size="4">irvana: 
        un nome che evoca paradisi irraggiungibili, pace, misticismo. La musica dei 
        Nirvana, per certi versi, è l'opposto di tutto questo, è intrisa di disagio, di 
        sofferenza esistenziale che i testi del leader Kurt Cobain rendevano ancora più 
        cupi e opprimenti. I Nirvana sono stati i padrini riconosciuti del movimento 
        "grunge", il loro successo ha contribuito a fare di Seattle la capitale del 
        mondo "alternativo". Il suono dei Nirvana coniugava alla perfezione il gusto per 
        la melodia dei Beatles con l'irruenza e il nichilismo tipico della musica punk. 
        La loro collaborazione con il produttore Butch Vig, diventato dopo la sua 
        collaborazione con Nirvana e Smashing Pumpkins il produttore simbolo del grunge, 
        li ha portati a sviluppare la formula del forte/piano (continua alternanza fra 
        accelerazioni e rallentamenti del ritmo) trasformatasi troppo presto in 
        stereotipo.<br><br>
        Indagare sulle ragioni del successo pressoché planetario dei 
        Nirvana è alquanto difficile, le loro canzoni così cariche di disagio giovanile 
        hanno la capacità di far scattare il meccanismo di immedesimazione negli 
        ascoltatori; la loro capacità di descrivere così bene le difficoltà di 
        adattamento alla vita adulta li hanno fatti diventare il gruppo simbolo della 
        cosiddetta "Generazione X", la "MTV generation", quella generazione di 
        venti-trentenni che hanno visto svanire il sogno americano e che hanno dovuto 
        sopportare il maggior numero di divorzi e di violenze domestiche nella storia 
        degli Stati Uniti. Canzoni come "Smells Like Teen Spirits", "Lithium", "All 
        Apologies" sono diventati dei veri e propri inni generazionali.<br><br>
        La fine improvvisa e violenta di Kurt Cobain (5 aprile 1994) ha lasciato un vuoto nello 
        stardome musicale ma soprattutto nelle anime di tutti quei milioni di giovani 
        che li hanno amati. Il loro ultimo disco "From The Muddy Banks Of The Wishkah" 
        (complementare al "MTV Unplugged In New York" 1994) ce li ripropone attraverso 
        registrazioni live che vanno dal dal 1989 al 1994, che consente di farsi un'idea 
        dell'energia che i Nirvana sprigionavano nei loro live show.</font>
      </p>
    </td>
  </tr>
</table>

<p align="center"><font color="white" face="Verdana, Arial" size="2">Sei il visitatore n°</font><br>
<img src="http://www.easycounter.com/counter.php?saverio_nirvana" border="0" alt="Web Counter"></p>

<p align="center">
  <font size="1" face="Arial">Optimized for Internet Explorer 6.0 - 800x600 resolution</font>
</p>
</body>

</html>
