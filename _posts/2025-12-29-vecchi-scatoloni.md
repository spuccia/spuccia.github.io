---
layout: single
title:  "Vecchi scatoloni"
date:   2025-12-29 00:00:00 +0100
categories: tech, music, personal
share: true
published: true
read_time: true
header:
    image: /assets/vecchi-scatoloni/cd-2002.jpg
---

 
Nel 2000 l’Internet era un universo in espansione e anche la mia passione nerd era ai livelli massimi.
Tra sessioni infinite ai videogame, cracking e piratate varie capitava di fare qualche esperienza di programmazione.

L’altro giorno rovistavo in cantina e in uno scatolone vecchio pieno di cd ho trovato un backup del 2002.<br> 
Lo metto su sperando di trovarci dentro vecchie foto di quel periodo che, invano, cerco di ricostruire nei miei album fotografici (nei primi anni 2000 comprai  una fotocamera digitale e di quei file non mi è rimasto nulla).<br>
Dentro però soltanto una foto, questa: 

![Io e mio fratello, ](/assets/vecchi-scatoloni/Image036.jpg)<br>
_Io e mio fratello, gennaio 2002_

Poi diversi files inutili o quasi.<br>
Tra documenti Word, crack e setup.exe, calendari Pirelli, Ferilli(!) e altro che potete immaginare, che sorpresa ritrovare una copia del mio primo sito web. Lo avevo realizzato su quella che era la mia fissa musicale del tempo, Kurt Cobain e i Nirvana.

Se ne può ammirare un layout - totally unresponsive - , un pessimo header adolescenziale, font odiosi, qualche bottone fluo e animato qua e là.<br> In mezzo a cotanta bruttezza web _early 2000s_, l’emozione di saltare indietro nel tempo e ritrovare intatta e primordiale l’essenza delle passioni che animano ancora oggi le mie giornate: la musica e l’hacking*.

Si tratta probabilmente del backup della prima versione del sito, che ai tempi ebbe anche un discreto numero di visitatori e un buon posizionamento sul motore di ricerca Virgilio(!!).

L’ho caricato [qui.](https://bit.ly/49d3ho7) 

Intatto, così e com’era, soltanto epurato dagli elementi Flash, molto in voga in quegli anni e non più supportati dai browser moderni.

 

<small>*_nell’accezione che ne dà P. Graham, per me ispiratissima, l’hacker non è necessariamente un programmatore o un esperto di sicurezza, ma un individuo che abbraccia la curiosità, la voglia di comprendere a fondo i sistemi e ha la capacità di trasformare idee astratte in qualcosa di concreto._</small>