<html>

<head>
<title>MANIA</title>
<meta name="generator" content="Namo WebEditor v5.0(Trial)">
</head>

<body bgcolor="white" text="black" link="blue" vlink="purple" alink="red" background="sfondo1.JPG">
<p align="center">&nbsp;</p>
<p align="justify"><font color="white" face="Comic Sans MS"><span style="font-size:14pt; background-color:black;">Gli 
anni Novanta&nbsp;sono stati il palcoscenico di un nuovo genere di musica, il 
grunge. Il grunge nacque, appunto alla fine degli anni Ottanta, in una metropoli 
americana, Seattle. Lo stile che caratterizza questo genere è un suono cupo 
ed opprimente mescolato a tanta rabbia, e a riff, a volte, davvero violenti. In 
questo periodo sono molte le band ad affermarsi, basta nominarne alcune, i Pearl 
Jam, gli Alice In Chains, i Mother Love Bone, i Temple Of The Dog, ma, una è 
la band regina: I NIRVANA. Qui di sotto troverete la biografia di una delle 
band più grandi della Storia del Rock.</span></font></p>
<p align="center"><font color="white" face="Comic Sans MS"><span style="font-size:36pt; background-color:black;">BIOGRAFIA 
DEI NIRVANA</span></font></p>
<p align="center"><font color="white" face="Comic Sans MS" size="2"><span style="background-color:black;">Tratta 
dalla &quot;biografia dei nirvana&quot; del magnifico sito </span></font><a href="http://www.nirvanaitalia.net"><span style="background-color:black;"><font color="white" face="Comic Sans MS" size="2">www.nirvanaitalia.net</font></span></a><span style="background-color:black;"><font color="white" face="Comic Sans MS" size="2"> 
. Tanti complimenti da parte mia all'autore, si vede ke c'è l'impegno di diversi 
anni. E', a mio avviso, la migliore biografia disponibile in lingua italiana.</font></span></p>


<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">La biografia dei Nirvana non può, per
la maggior parte, che coincidere con la storia di Kurt Cobain. Lui è stato la
mente ed il braccio della nascita dei Nirvana e dell'affermazione di un nuovo
stile: il grunge.</font></span></b><span style="font-family:'Times New Roman'; font-size:12pt; background-color:black;"><font color="white">
<o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Ma partiamo dall’inizio, 20/02/1967
nasce Kurt Donald Cobain da Donald Cobain (meccanico) e sua madre Wendy
(casalinga) , tre anni dopo nasce Kim, la sorella. Vivono ad Aberdeen nello
stato di Washington. Città grigia, piovosa da dove nulla arriva e nulla esce.
Le vetrine sono piene di motoseghe, il taglio e il trasporto di legname sono
l’attività principale dei 15000 abitanti. La percentuale di suicidio è la più
alta della nazione, l’alcolismo dilaga ed il crack distrugge le giovani menti.
Nemmeno il passato di questa città porta buoni ricordi; è stato un gran
bordello, nel vero senso della parola, fino agli anni 50.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Eppure niente riusciva a incupire
l’animo di Kurt, da piccolo si alzava sempre entusiasta del nuovo giorno ed i
medici l’avevano addirittura etichettato come iperattivo. Già a </font></span><span style="color:black; background-color:black;"><a
href="http://digilander.iol.it/inutero/dueanni.jpg"><font color="white">due
anni</font></a></span><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white"> inizia ad avere interesse per la musica e strimpella la
chitarra. Diceva di voler diventare una rockstar e ascoltava i Beatles
simulando di suonare con la chitarra. Prende lezioni di batteria a tre anni e
non imparava a leggere la musica, guardava quello che faceva un suo compagno e
lo imitava.</font></span></b><span style="font-family:'Times New Roman'; font-size:12pt; background-color:black;"><font color="white">
<o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Tutto cambiò di un colpo, 1975: Wendy e
Donald divorziarono. Fu la fine del nido, della felicità, dell’infanzia, della
vita. Diventò introverso, si vergognava, soffriva, sempre triste e sarcastico.
Ancora oggi sul muro del bagno della casa di sua madre c’è scritto: &quot;Odio
mia madre, odio mio padre, mio padre odia mia madre, mia madre odia mio padre,
voglio solo essere triste&quot; insieme ai due splendidi loghi dei Led Zeppelin
e degli Iron Maiden.</font></span></b><span style="font-family:'Times New Roman'; font-size:12pt; background-color:black;"><font color="white">
<o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Iniziò il terribile
&quot;sballottamento&quot; tra madre e padre, un po' di qua, un po' di là, il
padre diventò violento, iniziò a picchiarlo, lo obbligò a degli allenamenti di
lotta, ma Kurt odiava gli atteggiamenti violenti e rimaneva immobile sul ring
fino a quando non lo atterravano. Lo portava a caccia ma Kurt si rifiutava di
sparare e rimaneva nel furgone ad ascoltare i dischi dei Black Sabbath e dei
Kiss. Quando andava dalla madre era ancora peggio perché il suo nuovo compagno
era uno schizofrenico che la mandava spesso al pronto soccorso.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Al suo 14° compleanno, Kurt dovette
scegliere tra una bici ed una chitarra. Scelse la seconda, e dopo aver imparato
Back In Black degli AC/DC iniziò a scrivere sue canzoni. Iniziò a leggere le
imprese dei Sex Pistols su una rivista, ma dato che il negozio dei dischi di
Aberdeen non aveva nulla del genere si fece un’idea tutta sua della musica
punk, infatti rimase deluso quando ascoltò i dischi punk (Sex Pistols, Clash) e
pur rimanendo attratto dallo stile &quot;estetico&quot; del punk non comprò più
nulla del genere. Tentò invece di creare un suo stile per mettere in musica
quello che realmente il punk esprimeva esteticamente, alzava al massimo il suo
piccolo amplificatore e suonava nel modo più cattivo possibile. Già lo vedeva
come un lavoro, come una missione, ci credeva veramente, giorno dopo giorno
sempre di più.</font></span></b><span style="font-family:'Times New Roman'; font-size:12pt; background-color:black;"><font color="white">
<o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Al corso di elettronica delle superiori
Kurt incontra Matt Lukin un tipo che suonava il basso in un gruppo locale: i
&quot;Melvins&quot;, iniziò ad assistere alle loro prove ed era eccitatissimo e
contento che dei ragazzi come lui fossero riusciti a fare un gruppo e suonare
le cover di Hendrix e degli Who. Poco dopo i Melvins iniziarono ad avere successo
e diventarono una band da imitare. Il loro stile era particolarmente veloce, e
ben presto, altri gruppi iniziarono ad imitarli; e fu questo il motivo che li
portò a suonare un genere estremamente lento, quasi claustrofobico, tanto per
fare &quot;incazzare&quot; i fans e quelli che li copiavano. Kurt aiutava i
Melvins a trasportare l’attrezzatura a Seattle per i loro concerti e pensava
che quei ragazzi erano i più fortunati del mondo. Fece anche un’audizione per
entrare nei Melvins, ma non andò bene, dimenticò tutte le canzoni e non riuscì
a suonare una nota. Ma Buzz Osborne, il cantante dei Melvins, rimase stupito
dal fatto che un ragazzo della loro età invece di fare le cover dei Motley
Crue, scriveva suoi pezzi.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Già lo stile affiorava ed erano pronti
gli animi: i &quot;Fecal Matter&quot;, il primo gruppo di Kurt, nacque nel
1986.</font></span></b><span style="font-family:'Times New Roman'; font-size:12pt; background-color:black;"><font color="white"> <br>
</font></span><b><span style='font-family:Bodoni; font-size:12pt; background-color:black; mso-bidi-font-family:
"Times New Roman"'><font color="white">Lui suonava la chitarra e cantava, Greg Hokanson era alla
batteria e Dale Crover al basso.</font></span></b><span style="font-family:'Times New Roman'; font-size:12pt; background-color:black;"><font color="white"> <br>
</font></span><b><span style='font-family:Bodoni; font-size:12pt; background-color:black; mso-bidi-font-family:
"Times New Roman"'><font color="white">Aprirono ad una serata per i Melvins e registrarono il primo
demo su un registratore della zia musicista di Kurt.</font></span></b><span style="font-family:'Times New Roman'; font-size:12pt; background-color:black;"><font color="white"> <br>
</font></span><b><span lang=EN-GB style='font-family:Bodoni; font-size:12pt; background-color:black; 
mso-bidi-font-family:"Times New Roman";mso-ansi-language:EN-GB'><font color="white">Questo demo
conteneva: &quot;Sound of Dentage&quot;, &quot;Bambi Slaughter&quot;,
&quot;Laminated Effect&quot;, &quot;Buffy's Pregnant&quot;, &quot;Spank
Thru&quot;, &quot;Downer&quot; (instrumental), &quot;Suicide Samurai&quot;.</font></span></b><span
lang=EN-GB style="font-family:'Times New Roman'; font-size:12pt; background-color:black; mso-ansi-language:
EN-GB"><font color="white"> <br>
</font></span><b><span style='font-family:Bodoni; font-size:12pt; background-color:black; mso-bidi-font-family:
"Times New Roman"'><font color="white">La zia rimase impressionata dalla rabbia di Kurt che volle
registrare le chitarre direttamente sul registratore (come in &quot;Territorial
Pissings&quot;), riuscendo ad ottenere un effetto punk senza compromessi. La
prima esibizione dal vivo di Kurt fu al </font></span><span style="color:black; background-color:black;"><a
href="http://digilander.iol.it/inutero/gesco.jpg"><font color="white">GESCO
Hall</font></a></span><span style='font-family:Bodoni; font-size:12pt; background-color:black; mso-bidi-font-family:
"Times New Roman"'><font color="white"> di Olympia.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Purtoppo in quel periodo conobbe uno
spacciatore che lo mise sulla via della droga, prima con il Percodan, un
analgesico derivato dall’oppio che Kurt pagava un dollaro senza sapere che
portava dipendenza. Finite le scorte di Percodan, che erano state rubate in
farmacia, lo spacciatore gli fece provare l' eroina, e fu la fine. Da quel
giorno Kurt si iniziò a fare di qualsiasi droga e la sua unica limitazione
erano i soldi che gli servivano per comprarla. Però era difficile ad Aberdeen
trovare eroina e quindi non ne faceva molto uso, ripiegava però su qualsiasi
altra cosa. Era un periodo bello perchè Kurt vedeva realizzarsi il suo sogno
artistico, ma erano anche giorni duri, perchè non essendo in condizioni
economiche sufficienti per vivere, passava le notti sotto il ponte di Wishkah,
cibandosi dei pesci che riusciva a pescare, senza sapere che erano avvelenati.
Poi si bruciò una mano con dell’olio bollente e credette di non poter più
suonare. Nell’attesa della guarizione, non potendo lavorare, soffriva per la
fame perchè poteva permettersi solo riso.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Già da un po' di tempo aveva incontrato
Chris Novoselic ed ogni tanto gli mollava un nastro dei Fecal Matter per
invogliarlo a suonare qualcosa con lui, fino a quando un bel giorno Chris gli
disse di aver ascoltato il nastro e che gli piaceva. Iniziarono a provare dei
pezzi e ben presto si formò attorno a loro un ritrovo di giovani. Kurt suonava
con una chitarra distrutta ed un microfono tenuto insieme con del nastro
adesivo. In quel periodo Chris ascoltava rock psichedelico anni 60 ed amava gli
&quot;Shocking Blue&quot;; a Kurt non piaceva questo genere, ma nonostante ciò,
inserirono nella loro scaletta una cover di Love Buzz, che Kurt rese il più
rock possibile, per avvicinarsi allo stile che facevano.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Iniziarono a suonare in vari locali con
Aaron Burckhard alla batteria. Un dj della KAOS (una radio locale), li fece
suonare in uno spettacolo radiofonico che divenne il primo demo del gruppo che
Kurt aveva chiamato &quot;Skid Row&quot;. Successivamente cambiarono vari nomi
tra i quali &quot;Ted Ed Fred&quot;, &quot;Bliss&quot;, &quot;Throat
Oyster&quot;, &quot;Pen Cap Chew&quot; e &quot;Windowpane&quot;, sino ad
arrivare all’ultimo: &quot;NIRVANA&quot;. Un nome che Kurt non aveva scelto per
il significato buddistico del termine, ma semplicemente perché voleva un nome
che desse l’idea di &quot;tranquillo&quot;, &quot;bello&quot;, che fosse
piacevole, qualcosa di diverso dai nomi squallidi del punk.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">In quel periodo per la prima volta Kurt
iniziò a soffrire di mal di stomaco: gli pulsava come un secondo cuore, tanto
che non riusciva a mangiare dal dolore. Questo è stato il male più forte di cui
abbia mai sofferto che lasciò perplessi i migliori specialisti e lo accompagnò
fino alla morte.</font></span></b><span style="font-family:'Times New Roman'; font-size:12pt; background-color:black;"><font color="white">
<o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Intanto iniziarono a provare con un
nuovo batterista, Dale Crover con il quale riuscirono a registrare un demo alla
Reciprocal Recording dove fu registrato il primo EP dei Sundgarden con
l’etichetta &quot;Sub Pop&quot;. Jack Endino fu alla consolle di registrazione
e questo fu il primo demo degno del suo nome se si pensa che su 10 canzoni, 3
finirono su </font></span><span style="color:black; background-color:black;"><a href="http://digilander.iol.it/inutero/bleach.htm"><font color="white">Bleach</font></a></span><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white"> (Floyd The Barber, Paper Cuts e
Downer), 4 su </font></span><span style="color:black; background-color:black;"><a href="http://digilander.iol.it/inutero/incesticide.htm"><font color="white">Incesticide</font></a></span><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white"> (Beeswax, Mexican Seafood,
Hairspray Queen, Aero Zeppelin) e solo tre sono rimaste inedite &quot;If You
Must&quot;, &quot;Pen Cap Chew&quot; (che aveva un finale in dissolvenza perché
era finito il nastro) e &quot;Spank Thru&quot;. Kurt pagò la registrazione 153
$ con i soldi guadagnati da sorvegliante.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Anche Crover andò via ed alla batteria
approdò Dave Foster che aveva studiato jazz, ma Kurt e Chris gli dissero di
dimenticare tutte quelle &quot;cagate&quot; che gli avevano insegnato e
picchiare duro sulla batteria, &quot;spaccarla in due&quot;. Entrò nel gruppo
con una batteria da 20 pezzi e ne uscì con una da 6. Dopo poco tempo, al suo
posto arrivò Chad Channing ed iniziarono a suonare sotto la direzione della Sub
Pop.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">11/06/1988 i Nirvana registrano il loro
primo singolo per la Sub Pop, &quot;Love Buzz&quot;, proprio quel pezzo che
Kurt aveva rivisto per far felice Chris. Aveva inserito anche un’introduzione
di 45 secondi di voci di bambini che appare solo sul singolo originale di sette
pollici, ma la ridussero a 10; la B-side fu &quot;Big Cheese&quot;. Ma il gran
botto dovette essere rimandato, La Sub Pop usò uno stratagemma per rendere
appetibile i dischi da lei prodotta: ne produsse solo 1000 copie numerate a
mano ad un prezzo esorbitante. Quindi parecchi non comprarono il </font></span><span style="color:black; background-color:black;"><a
href="http://digilander.iol.it/inutero/lovebuzz.jpg"><font color="white">singolo
dei Nirvana</font></a></span><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">, non potendo permetterselo.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Iniziarono le registrazioni per un
album, tentarono di rifare con Chad alcune canzoni del demo suonate da Crover,
ma la sezione ritmica risultava scadente così rimissarono quelle stesse canzoni
e ne registrarono delle nuove. Il tutto costò 606 $, ma nessuno aveva quella
somma. Gli fu prestata da un certo Jason Everman in cambio del suo nome
sull'album e della sua presenza nei concerti come chitarrista. Ma Jason non si
rivelò un grande chitarrista, ed anche se compare come tale in Bleach, non c'è
una sola sua nota in tutto l'album. Bleach (candeggina) fu chiamato così da una
pubblicità contro l'AIDS che consigliava di usare la candeggina sugli aghi per
uccidere il virus. La maggior parte delle canzoni di Bleach contiene testi
brevissimi (School è di sole 15 parole) perché Kurt non ha mai considerato
molto i testi nelle sue canzoni, e ,comunque, li scrisse tutti durante la notte
prima delle registrazioni. Sono gli altri che cercano di dare interpretazioni
filosofiche alle sue &quot;parole sconnesse&quot;, infatti, Kurt considerava la
voce come un ulteriore strumento e non come un mezzo espressivo.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">In &quot;Blew&quot;, Kurt abbasso la
tonalità ad un punto estremo, ma prima di registrare nessuno si accorse che
erano già a quella tonalità ed abbassarono ulteriormente l’accordatura; questo
spiega il suono straordinariamente pesante del pezzo.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">&quot;Floyd The Barber&quot; prese
spunto da una commedia degli anni ’60: &quot;The Andy Griffith Show&quot;.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">&quot;About A Girl&quot; fu scritta per
Tracy, la sua ragazza di allora. E' sicuramente una traccia del &quot;lato
pop&quot; di Kurt.</font></span></b><span style="font-family:'Times New Roman'; font-size:12pt; background-color:black;"><font color="white">
<o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">&quot;School&quot; contiene un riff in
tipico stile grunge ed era perfetta per la Sub Pop che voleva intitolarla
&quot;The Seattle Scene&quot;.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">&quot;Paper Cuts&quot; è probabilmente
il pezzo più influenzato dai Melvins; parla di una famiglia di Aberdeen che
tenne segregati i propri figli in una stanza e apriva la porta solo per dargli
da mangiare e per portar via i giornali che usavano come latrina. Per 5 volte
Kurt mugula &quot;Nirvana&quot; nel ritornello.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">&quot;Negative Creep&quot; è la storia
di una persona asociale con capelli lunghi e magliette di gruppi metal. Lui si
identificava in quella persona, infatti pensava di essere una persona negativa.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">In &quot;Scoof&quot; Kurt urla:
&quot;Ai tuoi occhi non valgo niente&quot;. Sembra indirizzata ai genitori.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">&quot;Swap Meet&quot; arriva dritta da
Aberdeen.</font></span></b><span style="font-family:'Times New Roman'; font-size:12pt; background-color:black;"><font color="white">
<o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">&quot;Mr. Moustache&quot; parla degli
uomini che portano i baffi, simboli del &quot;macho&quot; che Kurt detestava
così tanto.</font></span></b><span style="font-family:'Times New Roman'; font-size:12pt; background-color:black;"><font color="white">
<o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">&quot;Sifting&quot; è una sfida a
qualsiasi forma autoritaria con frasi di predicatori ed insegnanti.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">&quot;Downer&quot; è inserita solo
nella versione CD di Bleach; di questo pezzo Kurt dice: &quot;Non sapevo
veramente quello che dicevo. Mettevo solo insieme delle parole&quot;.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Inoltre Kurt aveva registrato altre 4
canzoni strane ed originali fra le quali c’era &quot;Beans&quot;, ma Poneman,
il &quot;boss&quot; della Sub Pop la considerava stupida e pensava che i
Nirvana fossero ritardati. Allora, non avendo un contratto, Kurt decise di non
metterselo contro e non le inserì nell’album.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Stranamente passarono molti mesi tra la
registrazione del materiale e l’uscita dell’album (Kurt addirittura pensava che
non se ne facesse più nulla e mandò il materiale ad altre case discografiche),
ma quando si decise la pubblicazione tutto venne fatto frettolosamente ed
addirittura il logo dei Nirvana, stampato con il carattere &quot;Bodoni Extra
Bold Condensed&quot;, risulta graficamente scorretto con degli spazi troppo
larghi ai lati della V di NIRVANA.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">A questo punto si firma il contratto,
il primo contratto non a termine della Sub Pop con un gruppo, Ancora oggi i
dirigenti della casa sono meravigliati di quel che successe con Bleach. L'album
iniziò a vendere in modo impressionante. Non ci fu nessun trattamento particolare
rispetto agli altri gruppi con l'etichetta Sub Pop, eppure Bleach vendeva
maledettamente. Fu qualcosa che nessuno si aspettava, qualcosa di inspiegabile.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Iniziò un tour, ma niente di speciale,
suonavano nei bar e se guadagnavano 100$ erano contenti, si fermavano con il
furgone, bagnavano un bastone nell’olio del motore, lo incendiavano, e si
cucinavano la cena. Anche se Bleach vendeva, per la Sub Pop, loro erano sempre
un branco di squinternati senza futuro. Facevano cose strane, Chris era sempre
ubriaco e Kurt aveva comprato un grosso crocifisso che faceva sporgere dal
furgone. Erano poveri, ma riuscivano a vivere con i soldi dei concerti ed erano
felici. Iniziò anche la mania di distruggere gli strumenti, precisamente il 30/10/1988
durante la festa di Halloween all’Evergreen State Collage, Kurt </font></span><span style="color:black; background-color:black;"><a
href="http://digilander.iol.it/inutero/chitscass.jpg"><font color="white">distrusse
la sua prima chitarra</font></a></span><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">, ma questa mania divenne un problema vista la
situazione finanziaria, e per continuare a suonare Poneman comprava qualche
chitarra da quattro soldi o gliela prestavano i fans.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Fu durante quel tour che Jason divenne
sempre più metal, gli piaceva suonare le canzoni più dure rifiutando la parte
melodica che era in Kurt, e questo infastidiva Kurt e Chris che una sera, dopo
essersi fatti di cocaina, trovarono il coraggio di buttare fuori Jason.
Infatti, oltre a Kurt e Chris, che erano il nucleo dei Nirvana, chiunque altro
avesse suonato non avrebbe fatto differenza. Il tour venne annullato, ed il gruppo
non restituì mai i 606$ a Jason.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Anche per Chad era arrivato il tempo
della partenza e dopo aver fatto un tour con il batterista precedente, Crover,
arrivò un amico della fidanzata di Chris. Dan Peters, tecnicamente competente
ma non un picchiatore, suonò solo in &quot;Sliver&quot; e fece un concerto dove
per la prima volta i Nirvana erano il gruppo principale ed i Melvins facevano
da supporto. Fra il pubblico c’era Dave Grohl.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">30/04/1991 il gruppo firma con la
Geffen. E’ l’inizio del big bang, tutto da allora è stato definito come ante e
post Nirvana. Durante le prime prove di registrazione il produttore Butch Vig
era nervoso, aveva già ascoltato del materiale da una precedente sessione ed aveva
intuito tutto. Smells Like Teen Spirit, la canzone che Kurt stava per buttare,
la canzone che prende titolo da una marca di deodorante, la canzone che ha
fatto diventare miliardari molte persone, e la canzone che, secondo me, ha
contribuito alla morte di Kurt, era allora nata.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Siamo solo all’inizio? All’inizio della
fine, Kurt continuava a drogarsi pesantemente man mano che il disco volava
nelle classifiche, io stesso ho sentito Teen Spirit prima del GR1 delle 8.00 di
mattina. Nessuno avrebbe mai pensato a tutto questo successo. Sicuramente
Nevermind è un album che resterà nella storia.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Apparve un gruppo che si chiamava
Nirvana già dall’83 e dovettero sborsare 50.000$ per i diritti sul nome. Anche
la copertina di Nevermind costò una barca di soldi, ormai tutto quello che
chiedevano i Nirvana lo pagavano a caro prezzo. Con la percentuale delle royalties,
Kurt avrebbe potuto vivere da ricco per tutta la vita, ma le droghe
distruggevano il suo corpo la sua mente ed il suo patrimonio.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Intanto </font></span><span style="color:black; background-color:black;"><a
href="http://digilander.iol.it/inutero/courtney.jpg"><font color="white">Courtney
Love</font></a></span><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">, la ragazza, futura moglie di Kurt e cantante delle
&quot;Hole&quot;, rimase incinta. Lei non volle assolutamente abortire anche se
entrambi si drogavano e quindi poteva essere pericoloso per la gravidanza. Il
18/08/92 nacque </font></span><span style="color:black; background-color:black;"><a href="http://digilander.iol.it/inutero/francesbean.jpg"><font color="white">Frances Bean Cobain</font></a></span><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">, sana e senza problemi.
Ma subito apparirono articoli circa la presunta natura deforme della bambina
causata dalla droga. A questo si aggiunse un articolo nel quale appariva
Courtney che fumava durante la gravidanza, così i servizi sociali, con l’aiuto
dell’esame delle urine del primo trimestre di gravidanza di Courtney, tolsero
la bambina ai due. Per Kurt fu un terribile momento che lo fece ricadere nella
droga.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Intanto i Nirvana vennero invitati allo
spettacolo dei Video Music Award della MTV in cui volevano che suonassero
&quot;Teen Spirit&quot;, ma Kurt si rifiutò energicamente. Voleva cantare
&quot;Rape Me&quot;, che allora era ancora inedita. Ma a causa del titolo
(Violentami) e del testo, la MTV non ne voleva sapere. Kurt pensò di andarsene,
ma MTV avrebbe potuto far del male non solo ai Nirvana, ma anche ad altri
gruppi del filone grunge se ci fosse stato un affronto del genere, quindi si
misero d'accordo per Lithium. Ma al momento di suonare in diretta partirono con
l’attacco di Rape Me e solo quando era tutto pronto per mandare la pubblicità
cominciò Lithium. Inoltre, a ritirare il premio per il miglior video musicale
alternativo, mandò un imitatore di Michael Jackson. Poi vinse anche il premio
per miglior nuovo artista e non avendo più imitatori Kurt andò a ritirarlo di
persona, dicendo una sola breve frase: &quot;Non è facile credere a tutto
quello che si legge&quot;. Si riferiva a tutto il male che gli stavano facendo
i giornali.</font></span></b><span style="font-family:'Times New Roman'; font-size:12pt; background-color:black;"><font color="white">
<o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Nei Camerini dell’MTV c’era anche Axl
Rose dei Guns and Roses, a cui Courtney chiese se voleva fare da padrino a loro
figlia, ma Axl si rivolse a Kurt dicendogli: &quot;Fai star zitta la tua
puttana&quot;. Allora Kurt si alzò come per affrontarlo e, rivolgendosi a
Courtney, le disse: &quot;Stai zitta puttana&quot;. Valse più di qualsiasi
pugno, più di qualsiasi affronto, fu la dimostrazione della superiorità di
Kurt. Poco dopo, l' entourage dei Guns and Roses aspettò Kurt e Chris fuori, ed
il bassista dei Guns, Duff MacKagan, voleva picchiare personalmente Chris.
Probabilmente questo astio fra Kurt e Axl è nato dal fatto che ad Axl piacevano
molto i Nirvana (infatti nel video di Don’t Cry Axl porta un cappellino dei
Nirvana) e li aveva invitati a fare da gruppo di supporto durante il megatour
di Guns and Roses e Metallica insieme. Ma Kurt si rifiuto, snobbando i due
gruppi.</font></span></b><span style="font-family:'Times New Roman'; font-size:12pt; background-color:black;"><font color="white">
<o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Arrivò il momento di &quot;In
Utero&quot;, il terzo ed il più sincero album della band. Kurt disse che,
finalmente, visti i risultati di Nevermind, potevano fare realmente quello che
volevano, infatti potevano registrare l'album come gli andava, senza
restrizioni stilistiche. Venne fuori un album che Kurt riteneva il migliore, ma
che la casa discografica non voleva pubblicare, e tentò in tutti i modi di
convincere Kurt a modificarne almeno il suono durante il mixaggio, ma non ci fu
verso di fargli cambiare idea. Anche secondo me In Utero è il più &quot;sincero&quot;,
si nota l’anima punk e lo spirito pop sotterraneo. Nevermind è troppo
&quot;lavorato&quot;, rimixato più volte ed &quot;ovattato&quot;. In Utero è
&quot;vero&quot;, registrato in poco tempo ed in linea con la tesi del punk:
&quot;la prima registrazione è la migliore&quot;. In origine il titolo
dell’album doveva essere &quot;I Hate Myself And Want To Die&quot;, (Mi Odio E
Voglio Morire); esiste anche una canzone con questo titolo, ma non venne
inserita nell’album.</font></span></b><span style="font-family:'Times New Roman'; font-size:12pt; background-color:black;"><font color="white">
<o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">In un’intervista a Kurt gli fu chiesto
come sarebbe stato l'album dopo In Utero. Rispose:&quot;Sarà una continuazione
delle idee di &quot;Milk It&quot; e &quot;Scentless Apprentice&quot;. Voglio
fare più new wave, roba d’avanguardia molto dinamica; interruzioni e cambi di
registro e forse anche qualche campionatura di rumori strani e cose del genere,
non suoni di strumenti. Sostanzialmente vorrei diventare come i &quot;Butthole
Surfers&quot;.</font></span></b><span style="font-family:'Times New Roman'; font-size:12pt; background-color:black;"><font color="white">
<o:p></o:p></font></span></p>

<p class=MsoNormal style='mso-margin-top-alt:auto;mso-margin-bottom-alt:auto;
text-align:justify'><b><span style='font-family:Bodoni; font-size:12pt; background-color:black; 
mso-bidi-font-family:"Times New Roman"'><font color="white">Ma come tutti sappiamo non c’è stato un
&quot;dopo In Utero&quot;.</font></span></b><span style="font-family:'Times New Roman'; font-size:12pt; background-color:black;"><font color="white"> <o:p></o:p></font></span></p>

<p align="justify"><b><span style='font-family:Bodoni; font-size:12pt; background-color:black; mso-fareast-font-family:
"Times New Roman";mso-bidi-font-family:"Times New Roman";mso-ansi-language:
IT;mso-fareast-language:IT;mso-bidi-language:AR-SA'><font color="white">Dopo essere stato salvato
per miracolo da un tentato suicidio a Roma, Kurt venne trovato morto nella sua
casa di Seattle l’8/04/1994. Accanto al suo corpo esanime venne ritrovata una 
lettera con il saluto di Kurt al mondo (visualizzala cliccando </font><a href="ultimalettera.htm"><font color="white">qui</font></a><font color="white">).Mise fine ad una vita che, per tanti motivi, era
diventata per Lui insopportabile.</font></span></b>
<p align="center"><font color="white" face="Comic Sans MS"><span style="font-size:48pt; background-color:black;">&nbsp;</span></font></p>
<p align="left"><font color="white" face="Comic Sans MS"><span style="font-size:48pt; background-color:black;">&nbsp;</span></font></p>
</body>

</html>
