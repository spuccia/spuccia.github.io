---
layout: single
title:  "Qualche riflessione post-insediamento di Trump"
categories: politica
share: false
published: false
read_time: true
header:
  image: /assets/elezioni-usa-2025/squilibrato.jpeg
---

Sono sinceramente scosso da quanto in fretta cambi il mondo sotto i nostri occhi.

Solo qualche tempo fa, l'industria del tech, pur tra le tante ombre e ipocrisie, si collocava saldamente nell'area progressista e liberale.

Ce li ricordiamo bene i proclama della Silicon Valley a difesa dei diritti civili, dell'ambiente. 
Parliamo della stessa comunità che nell'area di San Francisco negli anni '60 ha dato vita al movimento hippie, sognando un mondo migliore e più giusto. E se non loro direttamente, erano i figli di quei sogni.
Oggi, invece, Zuckerberg, Bezos, Cook si sono compattati nel giro di qualche settimana intorno a un presidente che ha fatto della lotta contro i giganti del web(!) uno dei cavalli di battaglia della sua propaganda. 
Paradossi.
E Musk, che fonda il suo business sulla produzione di auto elettriche, non solo si schiera ma sovvenziona e praticamente accompagna dentro la Casa Bianca lo stesso Trump che nel suo discorso d'insediamento giura lotta al green deal al grido di "Più petrolio, più gas".

E allora il dubbio viene, che sia un messaggio che l'industria del tech invia all'Europa? che in questi anni ha cercato di regolamentare il settore per fermare monopoli e abusi di queste aziende che da sole valgono più di interi stati.

Così la vecchia e stanca Europa all'alba di un nuovo mondo si trova frastornata e spaesata, con un processo di innovazione che procede troppo lentamente e non riesce a tenere il passo con i colossi americani e cinesi.

Non sono dei tempi buoni. E il futuro appare fosco.
```